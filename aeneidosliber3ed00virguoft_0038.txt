34 P. VERGILI MARONIS

Unde iter Italiam cursusque brevissimus undis.
Sol ruit interea, et montes umbrantur opaci.
Sternimur optatae gremio telluris ad undam

Sffio‘rvtiti remos, passimque in litore sicco 510

Corpora curamus: fessos sopor irrigat artus.
Necdum orbem medium Nox horis acta subibat:
Haud segnis strato surgit Palinurus et omnes
Explorat ventos atque auribus aera captat 3

Sidera cuncta notat tacito labentia caelo, 515
Arcturum pluviasque Hyadas geminosque Triones,
Armatumque auro circumspicit Oriona. N

Postquam cuncta videt caelo constare sereno,

Dat clarum e puppi signum: nos castra movemus
Temptamusque viam et velorum pandimus alas. 5²0
Iamque rubescebat stellis Aurora fugatis,

Cum procul obscuros colles humilemque videmus
Italiam. Italiam primus conclamat Achates,

Italiam laeto socii clamore salutant.

Tum pater Anchises magnum cratera corona 52 5
Induit implevitque mero divosque vocavit

Stans prima in puppi:

‘Di maris et terrae tempestatumque potenteS‚

‘Ferte viam vento facilem et spirate secundi.'
Crebrescunt optate aurae, portusque patescit 530
Iam propior, templumque apparet in arce Minervae.
Vela legunt socii et proras ad litora torquent.

Portus ab Euroo fluctu curvatus in arcum3

Obiectae salsa spumant aspargine cautes,

Ipse latet: gemino demittunt bracchia muro 535 ·

Τ urriti scopuli refugitque ab litore templum.

Quattuor hic, primum omen, equos in gramine vidi
Tondentes campum late, candore nivali.

Et pater Anchises ‘Bellum‚ o terra hospita, portas:
‘Bello armantur equi, bellum haec armenta minantur.
‘Sed tamen idem olim curru succedere sueti 541
‘Quadrupedes‚ et frena iugo concordia ferre:

‘Spes et pacis’ ait. Tum numina sancta precamur
Palladis armisonae, quae prima accepit ovantes,

Et capita ante aras Phrygio velamur amictu 3 545 .
Praeceptisque Heleni, dederat quae maxima, rite

